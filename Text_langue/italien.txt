il Ghana vince due volte la partita contro la Corea del Sud: in vantaggio per 2-0 dopo il primo tempo, la squadra di Addo si è fatta rimontare in quattro minuti a inizio ripresa, ma poi ha trovato la rete della vittoria con il gioiello Mohammed Kudus. Gli asiatici hanno lottato, corso e nel secondo tempo anche creato, ma il loro Mondiale ormai è appeso a un filo.
PRIMO TEMPO— Leggi i commenti
La Corea del Sud parte veloce e chiude il Ghana nella sua area. Gli asiatici collezionano angoli (7 nei primi 18 minuti), ma non riescono mai a trovare il varco per tirare anche perché gli africani si chiudono con attenzione e con molti uomini. Il Ghana imposta la gara su veloci ripartenze cercando di sorprendere gli avversari. Sulle due trequarti non ci sono guizzi particolari e per sbloccare la gara serve un episodio fortuito. Al 24’ Jordan Ayew conquista e batte una punizione dalla trequarti vicino ala linea laterale: Kim Minjae respinge addosso al compagno Jung Wooyoung, la palla sbatte sulla mano di Andre Ayew e finisce sul sinistro di Salisu che non ha difficoltà a segnare. Siamo abituati a veder annullare un gol come questo, realizzato dopo un evidente tocco di mano, ma adesso le cose sono cambiate e dopo un lungo controllo al Var la rete viene convalidata. Dieci minuti dopo il Ghana raddoppia: cross molto bello di Jordan Ayew e inserimento perfetto di Kudus, che sorprende la difesa coreana e tocca in rete di testa. Son non riesce mai a trovare lo spazio e il tempo per rendersi pericoloso e il primo tempo finisce senza tiri nello specchio da parte della Corea del Sud: è la terza frazione di gioco consecutiva in cui la squadra di Paulo Bento non riesce a centrare la porta avversaria.
Son non riesce mai a trovare lo spazio e il tempo per rendersi pericoloso e il primo tempo finisce senza tiri nello specchio da parte della Corea del Sud: è la terza frazione di gioco consecutiva in cui la squadra di Paulo Bento non riesce a centrare la porta avversaria
riesce a centrare la porta
