Cristoforo Colombo nasce vicino a Genova nel 1451 e già da giovane comincia ad appassionarsi al mare e alla navigazione. All'età di 14 anni diventa marinaio e inizia a viaggiare in numerosi Paesi europei. Cristoforo Colombo, appassionato di geografia ed astronomia, sostiene fermamente che la Terra è rotonda. Per dimostrarlo a tutti, alla fine del XV secolo decide di viaggiare verso l'India navigando in direzione ovest. La spedizione è molto costosa e Cristoforo Colombo decide di chiedere un aiuto economico ai sovrani del Portogallo. Il re del Portogallo gli nega l'appoggio economico, quindi si rivolge alla regina Isabella di Castiglia.

Ottenuti soldi e navi, salpa da Palos de la Frontera il 3 agosto del 1492 e, dopo mesi di navigazione, tocca terra il 12 ottobre. Tuttavia, non si tratta dell'India ma di un nuovo continente: l'America, che viene denominata Nuovo Mondo. Da quel momento prende inizio la grande colonizzazione spagnola del continente americano.

Lo stesso Cristoforo Colombo organizza altri tre viaggi verso l'America, ma continui problemi e le grosse difficoltà nel trovare l'oro lo rendono poco amato dai re di Spagna. Muore a Valladolid nel 1506, povero e dimenticato da tutti.

Mi chiamo Francesca e abito nel centro di Roma. La mia casa è un po’ piccola ma molto confortevole. Qui vivo con mio marito e i miei due figli. La porta della casa è di legno, mentre le pareti sono tutte colorate. La mia stanza preferita è la cucina.

Qui preparo tante cose buone per i miei bambini. Nella cucina ci sono un tavolo rotondo e quattro sedie. Nel soggiorno ci sono un divano, un mobile per la televisione e un tappeto. La sera mi rilasso sul divano con la mia famiglia.

La camera matrimoniale ha le pareti beige e un grande comò. Sul comò ci sono uno specchio, tre cornici con le foto e il mio profumo. La camera dei bambini ha le pareti celesti. In questa stanza ci sono una scrivania, due sedie, due letti e un grande armadio con quattro ante.

Il bagno è piccolo ma luminoso.

Leggi la lettera che Luca ha scritto a Leila e rispondi alle domande.

Cara Leila, Sono appena arrivato in Italia ed è un luogo davvero incantevole. Ieri ho visitato il centro di Roma e devo dire che è davvero una città con molti monumenti antichi, infatti sono risalenti all'epoca Romana. Ho visto il Colosseo e devo ammettere che pensavo fosse più piccolo, invece è grande ed è davvero un bel monumento, peccato che non sono riuscito ad entrare.

Ieri sono andato con dei miei amici a mangiare in un ristorante in cui cucinano dell'ottimo pesce, ma come tu ben sai, a me il pesce non piace, infatti ho ordinato una pizza ed era davvero molto buona.

Dopo la cena siamo andati a fare un giro nella parte antica della città, dove ci sono i resti archeologici dell'antica Roma, sembrano disposti in maniera casuale e invece ricostruiscono perfettamente la pianta della città di molti anni fa.

Vorrei dirti tante cose, ma non ho molto tempo perché ho molte commissioni da svolgere. Ti saluto con un bacio. Non vedo l'ora di tornare da te. Sono due giorni che non ci vediamo e già mi manchi tanto.

Sono nata a Roma e penso che sia la città più bella del mondo. Io vivo in periferia ma tutti i weekend visito il centro con la mia famiglia.

Il luogo che amo di più è Villa Borghese: potrei trascorrere intere ore a passeggiare lungo i viali alberati. Per raggiungere il parco, ci fermiamo sul Colle del Pincio: ammirare la Capitale dall’alto è sempre emozionante, soprattutto nei giorni di sole.

Mi piace osservare i turisti che si guardano intorno con occhi stupiti e anch’io mi sento sempre un po’ in vacanza. Di tanto in tanto, mi concedo un pomeriggio di shopping tra le vie del centro.

A volte resto a osservare le vetrine delle boutique di lusso, mentre altre volte faccio acquisti nelle profumerie e nei negozi di vestiti. Quando ho bisogno di rilassarmi, mi regalo una passeggiata ai Fori Romani. Mi sembra di viaggiare nel tempo e mi sento felice.

Mi chiamo Sabrina ho 21 anni e studio informatica all’università di Milano. Tutte le mattine mi sveglio alle 7.00, mi alzo, faccio la doccia, mi asciugo i capelli e mi preparo una bella colazione con caffè, latte biscotti e marmellata. Dopo mi lavo i denti, rifaccio il letto e alle 8.15 porto il cane al parco per circa 20 minuti, poi vado all’università in autobus.

Frequento le lezioni e molto spesso studio in biblioteca con la mia amica Lucia. Di solito pranzo alla mensa dell’università. Nel pomeriggio torno a casa a piedi perché mi piace molto camminare e guardare le vetrine dei negozi. Il mercoledì sera vado a lezione di yoga e quando torno a casa faccio un bel bagno rilassante prima di andare a dormire.

Il sabato è il mio giorno di riposo così posso svegliarmi più tardi. La mattina faccio le pulizie nella mia camera e gioco con il cane. La sera mi trucco con cura, mi pettino, mi vesto con i miei abiti preferiti e alla moda ed esco con i miei amici per andare al cinema, a mangiare una pizza o qualche volta in discoteca.

Mattia è un bimbo di 5 anni che passa tutte le sue giornate a disegnare. In realtà Mattia non si impegna più del necessario per tratteggiare le linee, fare bene le forme o rendere somiglianti le persone che disegna. Mattia ama soprattutto colorare, e ad ogni persona o cosa che disegna associa dei colori specifici.

Ogni qual volta disegna suo papà Giuseppe, ad esempio, usa sempre gli stessi colori: i capelli li fa in nero, la maglia è azzurra e i pantaloni rigorosamente rossi. Il papà di Mattia non si veste ovviamente con colori così sgargianti, ma a Mattia piace immaginarlo così.

Mamma Adelaide è sicuramente disegnata in maniera più sobria: capelli neri, camicia bianca e gonnellina gialla.

Mattia ha una sorella più grande, Francesca, che ha 8 anni. Mattia ogni tanto litiga con la sorella perché lei vorrebbe disegnare insieme a lui, e spesso si mette anche a piangere. Mattia però le vuole un gran bene, e la ritrae sempre allo stesso modo: capelli neri con treccine, ed una maglietta gialla con un cuore rosso al centro.
Occurences du texte à analyser : a:570 ; b:44 ; c:216 ; d:153 ; e:544 ; f:39 ; g:108 ; h:41 ; i:540 ; j:0 ; k:1 ; l:279 ; m:172 ; n:346 ; o:489 ; p:122 ; q:11 ; r:273 ; s:209 ; t:287 ; u:130 ; v:81 ; w:1 ; x:0 ; y:1 ; z:29 ;  
Tableau d'occurences : [570,44,216,153,544,39,108,41,540,0,1,279,172,346,489,122,11,273,209,287,130,81,1,0,1,29]
